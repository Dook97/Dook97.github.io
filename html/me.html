<!DOCTYPE html>
<html>
<head>
	<meta charset="utf-8" />
	<title>Jan Doskočil - O mně</title>
	<link rel="stylesheet" href="/style.css">
	<style>
		body { background-image: url("/img/far-away.jpg"); }
	</style>
</head>
<body>
<div id="wrapper">
	<h1>O mně</h1>
	<nav>
		<div id="menubar">
			<div><a href="/index.html"><div class="nav-wrapper">Úvod</div></a></div>
			<div><a href="/html/blog.html"><div class="nav-wrapper">Blog</div></a></div>
			<div><a href="/html/bookmarks.html"><div class="nav-wrapper">Záložky</div></a></div>
			<div id="active"><a href="/html/me.html"><div class="nav-wrapper">O mně</div></a></div>
			<div><a href="/html/misc.html"><div class="nav-wrapper">Zbytky</div></a></div>
		</div>
	</nav>
	<main>
		<article>
			<p>Maucta. Jan Doskočil jméno mé, nicméně na webu vystupuji
			pod rozličnými pseudonymy, nejčastěji však jako Dook97.
			Netuším, ač nemohu popřít, že mi to lichotí, odkud pramení tvůj
			zájem o mou osobu natolik silný, že jsi nepřestal číst hnedle
			po první větě tohoto odstavce, ale když už jsi tak daleko a
			zjevně prahneš po tom, dozvědět se o mně <i>cosi</i>, tak by
			bylo krajně nezdvořilé alespoň něco málo neodhalit.</p>

			<header>
				<h2>Vzato zeširoka</h2>
				<h3>Dobrá, už toho nechám...</h3>
			</header>
			<section>
				<p>Jsem člověk, muž, vcelku vysoký, vcelku mladý, vzhledem ucházející a duchem nepřítomný (většinou).</p>
				<p>Rád si o sobě myslím, že jsem snílek a naivka, ale pak
				nevyhnutelně udělám něco natolik přízemního, povrchního a
				cynického, že tenhle milý dojem ze sebe sama nedokážu vážně
				udržet. Spíš jsem tedy selhaný extrovert, který si ve volných
				chvílích namlouvá, že má citlivou duši.</p>
				<p>No a krom toho:</p>
			</section>

			<header>
				<h2>Mám rád svobodu</h2>
				<h3>To znamená co?</h3>
			</header>
			<section>
				<p>To znamená, že bych chtěl žít ve světě, kde si lidé násilně
				neubližují a navzájem respektují svá přirozená práva. Věřím, že
				každý z nás přichází na svět, kterému nic nedluží, ale ani svět
				člověku není nic dlužen. Podtrženo sečteno diagnóza
				libertarián.</p>
				<p>Pokud nevíte co to slovo znamená, nebo chcete vědět víc,
				můžete se podívat do mého <a href="/html/blog.html">blogu</a>,
				kde na to konto pravděpodobně něco časem přistane.</p>
			</section>

			<header>
				<h2>Mám rád počítače</h2>
				<h3>A trávím s nimi hodně času.</h3>
			</header>
			<section>
				<p>Pilně studuji, abych se touto svou vášní mohl zabývat po
				zbytek života. Tedy aspiruji na post softwarového inženýra.
				Takže krom fabulací choré mysli jednoho libertariána můžete
				na tomto webu očekávat i vtipné anekdoty z života
				informatikova. A to vše prosím v jedné osobě!</p>
				<p>Zajímá mě linux a svobodný software obecně. Rád se hrabu v
				konfiguračních souborech a upravuji věci tak, aby mi ve všem
				vyhovovaly. Nemám rád software, ve kterém se nedá hrabat. Nemám
				rád software, který se mi montuje do soukromí. Vylučovací
				metodou pokud mám něco rád, tak to musí být software svobodný.</p>
				<p>Na mém <a href="https://github.com/Dook97">GitHubu</a> lze
				dokonce už v čase psaní tohoto webu nalézt známky programování.
				Také tam zveřejňuji svoje konfigurační soubory, v plané naději,
				že o ně někdy někdo projeví zájem.</p>
			</section>

			<header>
				<h2>Mám rád knihy</h2>
				<h3>některé</h3>
			</header>
			<section>
				<p>Od mala rád čtu. Vzpomínám si, na zoufalé pokusy mé maminky
				mě dostat od knihy abych šel na chvíli ven. Občas jsem musel.
				Ale zbytek času jsem čet Májovky, Foglara a vlastně skoro
				cokoliv, co se mi dostalo pod ruku. Knihovna doma byla omezená,
				takže jsem byl nucen některé knihy číst znovu, abych zabil nudu
				- i když abych naší tehdejší knihovně nekřivdil, je pravda, že
				třeba pětatřiceti svazků naučného slovníku zemědělského jsem se
				nikdy nedotkl.</p>
				<p>Když jsem trochu vyrostl stal jsem se mlsnějším. Teď si rád
				přečtu dobré fantasy (ale krom Tolkiena a Pratchetta moc o
				žádném nevím) nebo ruské klasiky 19. století. Ale čtu
				samozřejmě i jiné věci, pokud mám dojem, že by za to mohly
				stát. Velmi se mi líbily třeba:</p>
				<ul>
					<li>For Whom the Bell Tolls od Ernesta Hemingwaye</li>
					<li>Hlava XXII od Josepha Hellera</li>
					<li>Vojna a Mír od Lva Tolstého</li>
					<li>Johnny Got His Gun od Daltona Trumbo</li>
				</ul>
			</section>

			<header>
				<h2>Mám rád zbraně</h2>
				<h3>hlavně palné</h3>
			</header>
			<section>
				<p>Zbraně jsou moje vášeň od nějakých 16 let, takže to je další
				věc o které tady možná čas od času něco napíšu.</p>
				<p>Pokud se počítáte mezi odpůrce zbraní a nechápete, co na
				nich může kdo vidět, tak vám doporučuji zajet si někdy na
				střelnici a zkusit si zastřílet. Neznám nikoho, kdo by to
				zvládl bez toho, aby se alespoň chvíli potom culil od ucha k
				uchu.</p>
			</section>

			<header>
				<h2>Hm, je to všechno?</h2>
				<h3>Skoro.</h3>
			</header>
			<section>
				<p>Lehký zájem projevuji také v oblasti 3D tisku, novodobé
				historie a náboženství. I to jsou témata, o které by tu
				nepozorný čtenář mohl zakopnout. A jaký jiný než nepozorný by
				mohl být čtenář, který přečetl už skoro celý tento
				egomaniakální výlev, že?</p>
				<p>Pokud mi chcete cokoliv sdělit, tak kontakt na mě buď máte
				nebo ne. Možná tady někde časem taky přistane, ale zatím ne.
				Tak tedy poroučím se. Sbohem.<p>
			</section>
		</article>
	</main>
</div>
</body>
</html>
